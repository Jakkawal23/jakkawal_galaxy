{
    "title": "TaladHub : ระบบบริหารจัดการตลาดแบบดิจิทัลครบวงจร",

    "image1Description": "ระบบบริหารจัดการตลาดแบบดิจิทัลครบวงจร",

    "section1": {
        "heading": "แรงบันดาลใจ",
        "content": "ในปี 2025 ผมตั้งคำถามว่ากระบวนการบริหารจัดการตลาดควรจะก้าวข้ามการเดินแจกใบแจ้งหนี้และการเก็บเงินสดแบบดั้งเดิมได้แล้ว ประกอบกับ Pain Point ของคนที่อยากเริ่มค้าขายแต่ไม่ทราบขั้นตอนการจองพื้นที่ ไอเดียนี้จึงถูกพัฒนาและส่งเข้าประกวดในโครงการ 'TuekSomGarage' จนได้รับคัดเลือกเป็น 10 ทีมสุดท้าย ผมเริ่มต้นจากการทำ Market Research อย่างเข้มข้น ทั้งการสืบค้นข้อมูลงานวิจัยและการลงพื้นที่จริงเพื่อสังเกตพฤติกรรมผู้ใช้งาน จนสามารถพัฒนาจากไอเดียสู่ MVP และกลายเป็น Product 'TaladHub' ที่ตอบโจทย์การจัดการตลาดในยุคดิจิทัลได้อย่างครบวงจร"
    },

    "section2": {
        "heading": "แนวคิดและการออกแบบ",
        "content": "TaladHub ถูกออกแบบเป็นระบบบริหารจัดการตลาดแบบ End-to-End ผ่าน Web และ LINE LIFF ครอบคลุมฟังก์ชันสำคัญ ได้แก่ Dashboard วิเคราะห์รายได้และยอดค้างจ่ายแบบรายสาขา, ระบบจองแผงค้าและทำสัญญาออนไลน์ (Booth Reservation), ระบบบันทึกค่าน้ำ-ไฟอัตโนมัติด้วยเทคโนโลยี OCR, ระบบสร้างและส่งใบแจ้งหนี้ดิจิทัล พร้อมระบบ Payment Gateway ที่สามารถตรวจสอบสลิปปลอมและสลิปส่งซ้ำได้โดยอัตโนมัติ รวมถึงโมดูลจัดการคำร้อง (Service Request) และการคืนเงิน (Refund) เพื่อให้การบริหารตลาดเป็นเรื่องง่ายและโปร่งใสที่สุด"
    },

    "section3": {
        "heading": "ความท้าทายและทางแก้",
        "content": "ความท้าทายที่ยิ่งใหญ่ที่สุดคือ 'การทำความเข้าใจผู้ใช้งานในมุมมองที่เราไม่เคยสัมผัส' เนื่องจากผมไม่มีประสบการณ์ด้านการค้าขายมาก่อน ผมจึงแก้ไขด้วยการใช้ User-Centric Approach ลงพื้นที่จริงเพื่อสัมภาษณ์ทั้งเจ้าของตลาดและพ่อค้าแม่ค้า เพื่อค้นหาว่าอะไรคือสิ่งที่เขายินยอมจะจ่ายเงินเพื่อแก้ปัญหาจริงๆ (Willingness to Pay) การรับฟังและสังเกตทำให้ผมค้นพบ Insight ที่นำมาสู่การออกแบบฟีเจอร์ที่ตรงจุด เช่น การลดภาระงานเดินเก็บเงินและการทำบัญชีที่เคยซับซ้อนให้จบได้ในระบบเดียว"
    },

    "section4": {
        "heading": "โอกาสในการพัฒนาต่อยอด",
        "content": "ด้วยฐานข้อมูลพื้นที่เช่าและพฤติกรรมผู้เช่าที่เรามี TaladHub สามารถยกระดับสู่การเป็น 'Smart Marketplace Matching' ที่ใช้ Data Analytics มาวิเคราะห์และแนะนำพื้นที่ขายที่เหมาะสมที่สุดให้กับพ่อค้าแม่ค้าตามสถิติยอดขายย้อนหลัง ผลักดันให้เกิดการหมุนเวียนผู้ค้า (Merchant Circulation) อย่างมีประสิทธิภาพ นอกจากนี้ยังมีแผนที่จะเจรจาขอพื้นที่เปล่าจากเจ้าของตลาดเพื่อทำแคมเปญสิทธิพิเศษให้ผู้เช่าในระบบ ซึ่งจะช่วยสร้าง Ecosystem ที่ยั่งยืนและเพิ่ม Value ให้กับทุกฝ่ายในห่วงโซ่ธุรกิจตลาดได้ในระยะยาว"
    },  

    "gallery": {
        "heading": "รูปเพิ่มเติม"
    }  
}