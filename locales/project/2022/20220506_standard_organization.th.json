{
    "title": "SS-Clean : แก้ไขโครงสร้างระบบของบริษัทให้รองรับการจัดการหลายองค์กร",

    "image1Description": "แก้ไขโครงสร้างระบบของบริษัทให้รองรับการจัดการหลายองค์กร",
    
    "section1": {
        "heading": "แรงบันดาลใจ",
        "content": "จากเดิมที่บริษัทมีโครงสร้างมาตรฐาน 'SS-Clean' ภายใต้แนวคิด Clean Architecture สำหรับการพัฒนาระบบพื้นฐานเพื่อให้โครงการใหม่ๆ สามารถนำไปต่อยอดได้ทันที แต่ด้วยรูปแบบธุรกิจที่เป็นการพัฒนาซอฟต์แวร์แบบ B2B เฉพาะราย ทำให้โครงสร้างฐานข้อมูลเดิมถูกจำกัดให้รองรับการทำงานได้เพียง 1 บริษัท (Single-Tenant) เท่านั้น เมื่อโจทย์ทางธุรกิจเปลี่ยนไปสู่การพัฒนาระบบให้กลุ่มบริษัทที่มีบริษัทในเครือ (Holding Company) หรือการพัฒนา Product ที่ต้องรองรับผู้ใช้งานหลายองค์กรพร้อมกัน ผมจึงเล็งเห็นความจำเป็นในการปฏิรูปโครงสร้างมาตรฐานให้ข้ามขีดจำกัดเดิม เพื่อให้สามารถรองรับโครงสร้างองค์กรที่ซับซ้อนและหลากหลายได้ในระบบเดียว"
    },

    "section2": {
        "heading": "แนวคิดและการออกแบบ",
        "content": "แนวคิดหลักคือการปรับโฉมโครงสร้างฐานข้อมูลและโปรแกรมจัดการข้อมูลพื้นฐาน (Master Data) ทั้งระบบให้เป็นแบบ Multi-Tier Support โดยมุ่งเน้นไปที่การสร้างความยืดหยุ่นในการจัดการข้อมูลระดับ 'ระบบ-บริษัท-สาขา' ออกแบบให้หนึ่งระบบสามารถบริหารจัดการข้อมูลของหลายบริษัทที่มีความต้องการต่างกันได้อย่างอิสระ ไม่ว่าจะเป็นการแยกโครงสร้างข้อมูลพื้นฐาน หรือการกำหนดค่าเฉพาะ (Configuration) ของแต่ละบริษัทและสาขา เพื่อให้ Standard ใหม่นี้พร้อมรองรับทั้งการพัฒนาโปรแกรมเฉพาะทางขนาดใหญ่และการพัฒนาผลิตภัณฑ์ในอนาคต"
    },

    "section3": {
        "heading": "ความท้าทายและทางแก้",
        "content": "ความท้าทายสำคัญคือการนิยาม 'ระดับของข้อมูล' (Data Hierarchy) ให้เหมาะสมกับความเป็นจริง ตัวอย่างเช่น การจัดการวันหยุดที่ต้องตอบคำถามให้ได้ว่าควรเก็บไว้ที่ระดับใดจึงจะดีที่สุด ระหว่างระดับระบบ บริษัท หรือสาขา หากเก็บลึกเกินไปจะเกิดความซ้ำซ้อนของข้อมูล (Data Redundancy) แต่หากเก็บตื้นเกินไปจะขาดความยืดหยุ่นในการใช้งาน ทางออกคือการวิเคราะห์และออกแบบโดยยึดหลักความสมดุลระหว่าง 'ความเป็นไปได้ทางธุรกิจ' และ 'ประสิทธิภาพทางเทคนิค' โดยเลือกวางโครงสร้างตามกรณีการใช้งานที่มีโอกาสเกิดขึ้นจริงมากที่สุด เพื่อให้ระบบไม่ซับซ้อนจนเกินไปแต่ยังคงความยืดหยุ่นสูงสุด"
    },

    "section4": {
        "heading": "โอกาสในการพัฒนาต่อยอด",
        "content": "โครงสร้างมาตรฐานที่ถูกปรับปรุงนี้ ได้กลายเป็นรากฐานสำคัญ (Base Standard) สำหรับทุกโครงการใหม่ภายในบริษัท สิ่งสำคัญคือการไม่หยุดนิ่ง โดยต้องมีการรวบรวม Feedback จากการนำไปใช้งานจริงในสถานการณ์ที่หลากหลาย เพื่อนำมาอัพเดทและปรับปรุง Standard ให้ทันสมัยอยู่เสมอ ทั้งในแง่ของ Logic การออกแบบและเทคโนโลยีที่ใช้ เพื่อให้มั่นใจว่ามาตรฐานของบริษัทจะสามารถตอบโจทย์ความต้องการของตลาดที่เปลี่ยนแปลงไปได้อย่างรวดเร็วและมีประสิทธิภาพ"
    },

    "gallery": {
        "heading": "รูปเพิ่มเติม"
    }  
}